 
 
 
 
   
   
   

 
　 
湘灵歌〔１〕
　
　　昔闻湘水碧如染，今闻湘水胭脂痕。
　　
　　湘灵妆成照湘水，皎如皓月窥彤云。
　　
　　高丘寂寞竦中夜，芳荃零落无余春。〔２〕
　　
　　鼓完瑶瑟人不闻，太平成象盈秋门。〔３〕
　　
　　三月
　　
　　〔１〕　本篇最初发表于一九三一年八月十日《文艺新闻》第二十二号。据《鲁迅日记》一九三一年三月五日，本诗是书赠日本友人松元三郎的；诗中“如染”作“于染”，“皎如皓月”作“皓如素月”，“零落”作“苓落”。
　　
　　湘灵，湘水之神。《楚辞・远游》：“使湘灵鼓瑟兮，令海若舞冯夷。”《后汉书・马融传》唐代李贤注：“湘灵，舜妃，溺于湘水，为湘夫人也。”
　　
　　〔２〕　高丘　楚国山名。《楚辞・离骚》：“忽反顾以流涕兮，哀高丘之无女。”
　　
　　〔３〕　太平成象　从“太平无象”变化而来。《资治通鉴》唐文宗太和六年：“上御延英，谓宰相曰：‘天下何时当太平，卿等亦有意于此乎！’僧孺对曰：‘太平无象，今四夷不至交侵，百姓不至流散，虽非至理，亦谓小康，陛下若别求太平，非臣等所及。’”秋门，唐代李贺《自昌谷到洛后门》：“九月大野白，苍岑竦秋门。”明代曾益注：“《洛阳故宫纪》云：洛阳有宜秋门千秋门”。洛阳是唐朝的东都，这里借指南京。 
　


  
　 







 